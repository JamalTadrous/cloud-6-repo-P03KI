


![img](../00_includes/main/etc/vr_gif.gif)

**Cinefiel, audiofiel, (PC)gamer en VR-fanaat**

# Suheri

is mijn naam, 39 jaar oud en woonachtig te Leiden.
Sinds de corona-uitbraak ben ik verhuisd naar de randstad en woon ik samen met mijn vriendin Marleen. Mijn achtergrond is heel divers. Ik heb gereisd en in het buitenland gewerkt en gewoond. Verschillende studies getracht waaronder Game Design & Development aan de HKU, Animatronics (ook HKU) en Animatie op het st. Joost. Daarna aan de slag gegaan als interactieve vormgever bij SD&P in Breda waar ik Flash games ontwerpte en programmeerde. Ook heb ik bij verschillende tech-helpdesks gewerkt. ZZP-projecten gedaan varierend van flyers, posters, websites en een app. Later ben ik de marketing ingerold via een oud-collega en mijzelf opgewerkt tot marketing manager.

Vanwege corona en de daaropvolgende maatregelen het wat moeilijker een baan met groei en uitdaging te vinden, waardoor ik de afgelopen tijd heb gewerkt bij een kunststof-producent. Ondanks dat het fysieke werk in een werkplaats met powertools mij ook wel lag, gaf het mij toch niet genoeg intellectuele uitdaging. Ik heb de directeur op de hoogte gesteld van mijn wensen en hem aangeboden op verschillende vlakken te kunnen ondersteunen bijvoorbeeld met de website, marketing van (neven)activiteiten, administratieve systemen, automatisering/design PLC en netwerkbeheer. Animo was aanwezig, maar kosten-technisch was het allemaal wat moeilijker. Hierdoor ben ik verder gaan zoeken en kwam de Cloud-opleiding van techgrounds tegen. Na de infodag was ik enthousiast en heb ik mij aangemeld. Na een lang assesment en het combineren met werk, ben ik eindelijk hier, aan het begin van een nieuwe uitdaging.
